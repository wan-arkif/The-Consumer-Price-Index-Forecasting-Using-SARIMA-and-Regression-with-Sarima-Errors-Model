งานวิจัยนี้มีวัตถุประสงค์เพื่อทำการศึกษา และพิจารณาตัวแบบที่มีความเหมาะสมมากที่สุด ซึ่งให้ค่าความคลาดเคลื่อนน้อยที่สุดระหว่างตัวแบบ SARIMA และ Regression with SARIMA Errors ในการพยากรณ์ดัชนีราคาผู้บริโภคของประเทศไทย โดยใช้ข้อมูลอนุกรมเวลาแบบรายเดือนตั้งแต่วันที่ 1 มกราคม พ.ศ. 2553 ถึงวันที่ 31 ธันวาคม พ.ศ. 2565 มีจำนวนข้อมูลทั้งสิ้น 156 เดือน ผลการวิจัยพบว่า ตัวแบบที่มีความเหมาะสมที่สุดคือ ตัวแบบ Regression with SARIMA Errors เนื่องจากให้ค่า MAD, MSE และ MAPE น้อยกว่าตัวแบบ SARIMA และตัวแบบ Regression with SARIMA Errors ยังมีค่า R-Squared มากกว่าตัวแบบ SARIMA อีกด้วย
